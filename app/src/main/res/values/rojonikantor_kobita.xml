<?xml version="1.0" encoding="utf-8"?>
<resources>
    <string name="rojonikantor_kobita">
        অরমে মরণ চেষ্টা, গভীর বিষাদ,
আর্সে অস্থিরতা, জ্বালা, তৃষ্ণা, অবসাদ।
আইওডিনে শক্ত গ্রন্থি, পেশীর শীর্ণতা,
আর্জেন্টে উচ্চ উদগার, শর্করা প্রিয়তা।
আঘাত আঘাতবৎ বেদনে আর্ণিকা,
উইপেট অস্থিব্যথা, জ্বর প্রশমিকা।
অজস্র অশ্রু নিঃস্রাবে শ্রেষ্ঠ ইউফ্রেশ,
অন্ন পথে জ্বালা, বমি, আইরিশে বিশেষ।
ইপিকাকে বিবমিষা, লাল রক্তস্রাব,
ইগ্নেশিয়ায় হাসিকান্না বিচিত্র স্বভাব।
ইথুজায় দুগ্ধ বমি ঘুর্ণিত লোচন,
ইস্কুলাসে কটে ব্যথা, অর্শ নিদর্শন।
একোনাইটে মৃত্যুভয়, প্রদাহ, উষ্ণতা,
এক্টিয়ায় প্রসবে কম্প, স্নায়বীয় ব্যথা।
এন্টিক্রুডে শ্বেত জিহ্বা, বিরক্ত চরিত্র,
এন্টিটার্টে বুকে কফ, ঘর্মাচ্ছন্ন গাত্র।
এনাকার্ডে স্মৃতি লুপ্ত, শাপিতে বাসনা,
এপিসেতে ফুলা, ফোস্কা, দাহক যাতনা।
এপোসে শোথেতে তৃষ্ণা, পানেতে বমন,
নিম্নাঙ্গে শীর্ণতা এব্রোটানমে লক্ষণ।
ওষ্ঠ খোঁটা, নাসা খোঁটা এরমে প্রধান,
তীব্র সর্দিস্রাবে সেপা অতি মূর্ত্তিমান।
নিশাকালে নাসারুদ্ধ এমোনে লক্ষণ,
এলুমে কোমলমল তথাপি কুন্থন।
এলোজে প্রত্যূষে দাস্ত, তাড়াতাড়ি ধায়,
আফিমে সশব্দ শ্বাস, মূর্ছায় নিদ্রায়।
কলচিকামে খাদ্য গন্ধে বমি উপজয়,
কলোসিন্থে পেটব্যথা, চাপে শান্তি হয়।
কলোফাইলে জরায়ুতে ভয়ঙ্কর ব্যথা,
কষ্টিকে নিদ্দিষ্ট একাঙ্গের অবশতা।
কার্ব্বোতে ব্যজন বাঞ্ছা অপাকে আধ্মানে,
শীতলাঙ্গ, শ্বাস, ঘর্ম্ম, আসন্ন জীবনে।
ক্যালি কার্বে স্পর্শদ্বেষ, উপরাক্ষি স্ফীতি,
রজ্জুবৎ শ্লেষ্মা, ক্যালিবাই এর প্রকৃতি।
ক্যালিব্রোমে স্মৃতিলুপ্ত, হস্ত সঞ্চালন,
কুপ্রমে খেঁচুনি, খল্লী, নীলাভ বদন।
কো’নামে ব্যাহত মূত্র, শু’লে মাথা ঘোরে,
ক্যান-ইণ্ডিকায় দিন দীর্ঘ বোধ করে।
দেহের যে কোন স্থানে বিন্দু বিন্দু জল,
ঝরিতেছে অনুভূতি ক্যান-স্যাটে কেবল।
ক্যান্থারিসে মূত্র কৃচ্ছ, মূত্রমার্গে জ্বালা,
ক্যামোর ক্রন্দনে শিশু করে ঝালাপালা।
শিরে ঘর্ম্ম, সুশী চর্ম্ম, স্থূলত্ব প্রবণ,
শীতলতা, শীতাসহ্য ক্যাল্ক কার্বে লক্ষণ।
ক্যাল্ক আর্সে অল্পশ্রমে হৃৎকম্প হয়,
অপুষ্টাস্থি রোগ ক্যাল্ক ফসে নিবারয়।
ক্ষীণ কূপোষিত দীর্ঘ, রোগী ক্রিয়োজোটে,
শয়নে ঋতু প্রবাহ, ক্ষয়দন্ত উঠে।
ক্রোকাসেতে কালরক্ত, মনে নানাভাব,
ক্রোটনে পানে আহারে, বাহ্যের স্বভাব।
ঝলকে ঝলকে ঋতু, একজিমা শরীরে,
গ্রাফা’টিসে আঠাসম সদা রস ঝরে।
গ্লনয়নে অর্কাঘাত সূর্য্যোত্তাপে ব্যাধি,
স্রাব জন্য দৌর্ব্বল্যেতে চায়না মহৌষধি।
চেলিডে দক্ষিণস্কন্ধে-কোণে অতি-ব্যথা,
জিঙ্কামে জীবনী হ্রাস, পায়ে অস্থিরতা।
ইচ্ছার অনায়ত্ত পেশী জেলসে নিদর্শন,
ট্যাবাকে শীতল ঘর্ম্ম, প্রবল বমন।
টেরিবিস্থে মূত্র গন্ধ, রক্ত মূত্র পাত,
ঠান্ডায় উপজে ডালকেমেরার উৎপাত।
কাঁচ বিনির্ম্মিত দেহ থুজায় অনুভূতি,
সর্ব্বাঙ্গে আঁচিল, ফোস্কা, অর্শবলী স্ফীতি।
জ্বরে সদাশীত, রোগে অতি অনুভূতি,
নাক্সে অগ্নিমান্দা, বৃথা বাহ্যের প্রবৃত্তি।
নক্সমস্কে তন্দ্রালুতা, জিহ্বার শুষ্কতা,
নাইট্রিকএ দূষিত ক্ষত, সূচিবিদ্ধ ব্যথা।
ন্যাট্রামে ঘাড়ে শুষ্কতা, জ্বর ঠুঁটো ওঠে,
পডোফিলে অতিসার তীরবেগে ছুটে।
স্বল্পঋতু, অশ্রুপাত, রোগের লক্ষণ-
সতত পরবর্তিত; পালসে নিদর্শন।
মলদ্বার খোলা, জ্বালা পৃষ্ঠে সবিশেষ,
শূন্যতা উদরে, বক্ষে ফসফরে নির্দেশ।
এসি-ফসে নির্জ্জীবতা, শুক্র অপচয়ে,
ফাইটোল্যাক্কা স্তনে ব্রণে, স্তনবৃন্তে ঘায়ে।
ফিরম্মেটে নিরক্ততা, ফসে রক্ত কাশ,
নীচে যেতে ভীত হলে উৎকৃষ্ট বোরাক্স।
বেলেডোনে চক্ষু লাল, মূর্চ্ছা প্রবণতা,
দ্রুতরোগ হ্রাসবৃদ্ধি, অতিমাথা ব্যথা।
ব্যপটিশে স্রাবে দুর্গন্ধ, সর্ব্বঅঙ্গে ব্যথা,
সঞ্চালনে রোগ বৃদ্ধি ব্রাইয়ে বিশিষ্টতা।
কপালে শীতল ঘর্ম্মসহ অতিসার,
মৃতবৎ মুখাকৃতি ভিরেট্রমে সার।
মার্কে রাত্রে ব্যথা বাড়ে, দুরন্ত কুন্থন,
নানারূপ ক্ষত, পূঁজ প্রকৃষ্ট লক্ষণ।
রাস-টক্সে কটি ব্যথা, ত্রিভুজ জিহ্বায়,
লাইকোতে পেটফাঁপা, গুড়া মূত্রের তলায়।
হাটিবার কালে ঋতু, বিরতি, বিশ্রামে,
অতিদ্রুত হৃদকম্প চিহ্ন লিলিয়ামে।
বামাঙ্গের ব্যাধি করে ল্যাকেসিসে শান্তি,
ষ্ট্রামোনেতে প্রচণ্ডতা, বাচালতা, ভ্রান্তি।
ষ্ট্যাণমে বক্ষে দৌর্ব্বল্যে, ষ্ট্যাফে দন্ত ব্যথা,
আক্ষেপে অঙ্গ বিকৃতি সিকিউর শ্রেষ্ঠতা।
সালফারে দাঁড়াতে নারে, স্রান নাহি সয়,
পুনঃ পুনঃ রোগ ফিরে, কণ্ডু অতিশয়।
সিকেলে শীতল দেহ, বস্ত্র দেয় ফেলে,
সিড্রণে পর্যায়ে পীড়া আসে ঠিক কালে।
সিনায় নাসা খুঁটা, কৃমি, ক্ষুধা বারংবার,
সিপিতে জরায়ুরোগ, ঔদাস্য অপার,
সিলিশিয়া পূঁজস্রাব, নালী ঘায়ে শ্রেষ্ঠ,
গলার ঘড়ঘড়ি ডাকে স্পঞ্জিয়া প্রকৃষ্ট।
বামার্দ্ধের শিরঃশূলে শ্রেষ্ঠ স্পাইজিলিয়া।
দক্ষীণার্দ্ধে পশ্চাতে বা শ্রেষ্ঠ স্যাঙ্গুনিয়া।
স্যাবিনে কটিতে ব্যথা, গর্ভের বিনাশ,
শিশুদের শুষ্ক সর্দ্দি নাশে স্যাম্বুকাস।
হাওসায়মে নির্লজ্জতা, পেশীর স্পন্দন,
হিপারে শীতলাসহ্য, পূঁজ উৎপাদন।
শৈরিক রক্ত নিঃস্রাবে হেমোমেলি শ্রেষ্ঠ,
কালচে লাল গুড়া প্রস্রাবে হেলিবো গরীষ্ঠ।
    </string>
</resources>